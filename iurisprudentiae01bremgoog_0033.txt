XXVI

posterioribus Labeonis sententiae variae extant. quihus
fragmentis dissolutis suus cuique rei locus numerusque
- assignandus fuit, quamquam fieri poterat, ut interdum
rerum conexus nondum perspectus corrumperetur. inter-

dum etiam paragraphum diversas res continentem dissol-
vendam duxi, veluti D. 43, 8, 2, 28 (cf. II p. 310).

Quod ad sententias iuris consultorum a pluribus
varie relatas attinet, omnium testimonia proponenda duxi
secundum dignitatem disposita, neque priorum sententias
apostoris probatas apud hos omittendas esse.

Quibus rubricis fragmenta inscripsi, iis plerumque
non rerum qui olim exstitit conexum significari volui,
sed potius fragmentorum qualia hodie sunt argumenta
indicari.

Denique singulorum prudentium doctrinae reliquiis
vitam honoresque praemittenda putavi.

In rebus ad philologiam pertinentibus, dum priorem
operis partem tracto, adiutorem perpetuum, id quod ap·
parere doleo, non nactus subinde a Richardo Heinzeo,
tum collega Argentinensi‚ nunc Berolinensi, consilio et
doctrina adiutus eum. in altera operis parte, quoad eius
post domicilium a me mutatum in tanta locorum longin-
quitate fieri posset, H. Schroederi, gymnasii Protestsn·
tium Argentinensis professoris, fideli opera atque doctrina
usus sum. denique Alfredus Pernice, amicus harum
rerum unice peritus, schedas typographicae legens adnota-
tiones multas easque eximias mecum communicavit, quas
lubentissime suo loco proposui.

Scripsi Bonnae mense Novembri anni MCM.

 

